<?xml version="1.0" encoding="utf-8"?>
<resources>
    <string-array name="Story_title">
        <item>बेलीराम का नमस्कार</item>
        <item>हर रात रोता है कोई </item>
    </string-array>

    <string-array name="Full_Story">
        <item>मेरे गांव को आखिरी बस शाम 6.30 बजे जाती थी करीब डेढ़ घंटे का सफर था। दिसंबर का महीना, सर्दी की शाम, पहाड़ों में अंधेरा 5 बजे ही हो जाता है। मैं दिल्ली से शिमला लौटा था सोचा यहां क्या रुकना.....बातल (मेरा गांव) ही चला जाता हूं। पापा-मम्मी ज्यादातर गांव में ही रहते हैं तो उनसे भी मिलना हो
            जाएगा। सो पकड़ ली आखिरी बस। ड्राइवर, कंडक्टर और कुल दस-पंद्रह लोग रहे होंगे बस में सभी हिंदी
            बोल रहे थे पर उनके बोलने में पहाड़ीपन झलक रहा था। जुल्मी संग आंख लड़ी- ये गाना बज रहा था बस
            ें। ऊंचे नीचे रास्तों पर बलखाती इठलाती बस चली जा रही थी। पहाड़ों पर यहां वहां सब तरफ घरों की
            टिमटिमा रही थी।
            कहां दिल्ली की चकाचौंध शोरशराबा और कहां पहाड़ों पर सन्नाटे को चीरती सिर्फ बस की आवाज और
            वो गाना। सबकुछ बहुत अच्छा लग रहा था। अचानक बस रुकी, कंडक्टर बोला अर्की आ गया गड्डी यहां
            20 मिनट रुकेगी। हम खाना खाएंगे। रात को खाना गांव में कहां मिलेगा सो ड्राइवर और कंडक्टर खाना
            यहीं खा लेते हैं। अर्की....हमारे गांव की तहसील है..एक छोटा सा टाउन है। ये बस रात को मेरे गांव में
            रुक जाती है। सुबह लोगों को लेकर शिमला आ जाती है। जो लोग शिमला में नौकरी करते हैं यहां पढ़ते हैं
            उन्हें लेकर आती है। अर्की से बस को आधा घंटा लगता है गांव पहुंचने में...पैदल बातल जाना हो तो भी उतना ही समय लगता है। मैंने सोचा यहां इंतजार क्या करना, पैदल ही चले चलता हूं।
            छोटा कद.. उम्र रही होगी कोई सत्तर- पचहत्तर साल। बोल कम रहा था खांसता ज्यादा था। खैर, एक से दो भले उसके आने से मेरा डर जरूर कम हो गया था। घना जंगल का रास्ता और ढलान। जब ढलान खत्म हुई तो चड़ाई शुरू हो गई। फिर गांव की सीमा भी आ गई। वहां एक प्राइमरी स्कूल है उसमें एक छोटा सा एक ग्राउंड भी है। बचपन की कई यादें जुड़ी हैं इस स्कूल से सर्दी की छुट्टियों में गांव के बच्चों के साथ खूब क्रिकेट खेला करता था। हांफता हुआ वो बूढ़ा बोला, बेटा मेरे गांव का रास्ता तो इधर से है... मम्मी पापा को बोलना बेलीराम मिला था। नमस्ते कह रहा था। ये कहकर वो चला गया। मैं मन ही मन उस बूढ़े का शुक्रिया अदा करता हुआ अपने गांव में दाखिल हो चुका था।
            भई आखिर उसकी वजह से कम से कम डर तो नहीं लगा रास्ते में। घर पहुंच कर अपना सामान रखा... मम्मी पापा से मिला फिर सोचा फारिग हो लेता हूं।
अब तक भूख भी लग आई थी सो रसोई में आ गया। पहाड़ों में गांव की रसोई काफी बड़ी होती है और थोड़ा अलग होती है। एक तरफ खाना बनता है चूल्हे पर दूसरी तरफ बैठकर खाना खाया जाता है। दिनभर की बातें भी वहीं पर हो जाती हैं। मां ने खाने की थाली दी। पानी का गिलास पकड़ाने लगी तो मैंने कहा मां... बेलीराम मिला था। मां के हाथ से पानी का गिलास छूट गया। बोली उसे तो मरे हुए एक साल हो गया। पलभर को सांस रुक गई मेरी।

</item>
        <item>मैंने सुना तो था कि अगर रात के समय किसी सुनसान रास्ते पर आपको कोई आवाज सुनाई दे तो पीछे पलटकर नहीं देखना चाहिए. लेकिन जैसे आप इस बात पर विश्वास नहीं करते वैसे ही मुझे भी यह सब दकियानूसी लगता था. लेकिन शायद इन सब बातों पर विश्वास ना करना ही मेरे लिए एक बुरा सपना साबित हुआ. बस फर्क इतना है कि बुरे सपने नींद टूटने के बाद गायब हो जाते हैं लेकिन यह बुरा सपना तो अब तक मेरे साथ ही चल रहा है.
मेरी बेस्ट फ्रेंड की शादी थी और हम सभी दोस्त उसकी शादी में जाने के लिए तैयार थे. नीतू और मेरी पहचान कॉलेज के समय हुई थी. वह उत्तरांचल के एक छोटे से गांव से संबंध रखती थी और पढ़ाई के सिलसिले में दिल्ली आई थी. नीतू का परिवार उत्तरांचल ही रहता था इसीलिए शादी तो वहीं होनी थी.
खैर जॉब में व्यस्त होने के चलते हम में से कोई भी नीतू की शादी के लिए जल्दी नहीं जा पाया. शादी के दो दिन पहले ही हम सभी कॉलेज के दोस्तों ने एक मिनी बस की और शाम के समय ही निकल पड़े उत्तरांचल की तरफ. रात के करीब 10 बजे होंगे कि सभी को जोरों की भूख लगने लगी. रास्ते में कोई अच्छी जगह ना मिल पाने के कारण हमने थोड़ा और दूर जाकर खाने की सोची. 12 बजे के आसपास हमें एक जगह दिखाई दी जहां हम सभी खाने के लिए बैठ गए
खाना खाकर कुछ दूर चले ही थे कि हमारी बस खराब हो गई और वो भी ऐसी जगह पर जहां आसपास सिवाय अंधेरे के और कुछ नजर ही नहीं आ रहा था. मैं और मेरी एक दोस्त फोटोग्राफ्स खिंचवाने के लिए चल दिए. रात का समय था बाहर का ठंडा मौसम बहुत अच्छा था तो हमने सोचा एक जगह खड़े होने से बेहतर है आगे चला जाए, गाड़ी तो ठीक होने में समय लगेगा
मेरी दोस्त और मैं कुछ दूर ही चले थे लेकिन वहां इतना घना अंधेरा था कि हमें और पीछे का कुछ नजर ही नहीं आ रहा था. अचानक मुझे ऐसा लगा जैसे कोई मुझे आवाज दे रहा है. पहले तो मुझे लगा मुझे गलतफहमी हुई है और हम दोनों फिर से फोटोग्राफ्स खिंचवाने में व्यस्त हो गए.
लेकिन कुछ ही देर बाद मुझे ऐसा लगा कि फिर किसी ने मुझे मेरे कान में मेरा नाम पुकारा है. मैं पहले तो डरी लेकिन अपनी दोस्त को इस बारे में कुछ नहीं बताया.

लेकिन जैसे ही मैं आगे बढ़ी किसी ने बहुत तेज मेरा नाम पुकारा लेकिन जब मैंने अपनी दोस्त से पूछा कि उसने मेरा नाम सुना तो उसने मना कर दिया और यह भी कहा कि अगर तुझे सुनाई दे भी रहा है तो भी तुझे पीछे नहीं मुड़ना चाहिए क्योंकि ऐसा करने से दुष्ट आत्माएं पीछे पड़ जाती हैं.मैंने उसकी बात को मजाक में टाल दिया और यह कहते हुए नकार दिया कि हो सकता है किसी को हमारी मदद की जरूरत हो !! मेरी दोस्त ने कहा कि "अच्छा, लेकिन जिसे मदद चाहिए उसे तेरा नाम कैसे पता? पता भी है तो मुझे क्यों नहीं आ रही उसकी आवाज?

मैंने फिर भी उसकी बात नहीं सुनी. जैसे ही मेरे कानों ने दोबारा मेरा नाम गूंजता हुआ सुना मैंने पलटकर देख लिया कि आखिर कौन मुझे पुकार रहा है.गलती कर दी मैंने, उस दिन के बाद तो जैसे मेरा जीवन पूरी तरह अस्त-व्यस्त हो गया. आज भी बिना वजह कभी मेरे कपड़े अलमारी के बाहर गिरे होते हैं तो कभी मेरा कमरा इस तरह बिखरा होता है जैसे किसी ने मेरे कमरे के सामानों पर ही अपना क्रोध उतारा है. दिन को जब भी मैं सो कर उठती हूं तो मेरे चेहरे पर लकीरों के निशान पड़े होते हैं तो कभी रात के समय ऐसा लगता है जैसे कोई रो रहा है मेरे पास बैठकर.

</item>
    </string-array>

</resources>