<?xml version="1.0" encoding="utf-8"?>
<resources>
    <string-array name="Story_title_graveyard">
        <item>अबू चाचा</item>
        <item>हर रात रोता है कोई </item>
        <item>खाली कमरा </item>
        <item> कौन थी वो </item>
        <item>लाश ने दौड़ाया</item>
    </string-array>

    <string-array name="Story_graveyard_full">
        <item>बात आज से 5 साल पहले की है. मैंने अपनी जॉब चेंज की और जिस कंपनी को जॉइन किया उसका हेड क्वार्टर बंगलुरू में था. एक सेमिनार के लिए मुझे अपने ऑफिस की तरफ से बंगलुरू जाना पड़ा जहां अन्य शहरों में स्थित ब्रांचों से भी लोग आए थे. उन्हीं सब लोगों में से तीन अजय, नवीन और अमित से मेरी अच्छी दोस्ती हो गई.हम चारो कंपनी के गेस्ट हाउस में रुके हुए थे. 2 दिन तक चलने वाले इस सेमिनार का टाइम सुबह 9 से 5:30 तक का था इसीलिए हम तीनों के पास काफी समय बच जाता था. अजय, नवीन और अमित के स्वभाव एक-दूसरे से पूरी तरह अलग थे. अजय बहुत बातूनी और मजाकिया था वहीं नवीन बहुत कम बोलता था. नवीन की ही तरह अमित भी थोड़ा रिजर्व था लेकिन उसका सेंस ऑफ ह्यूमर बहुत मजेदार था. एक बार हम सभी साथ बैठे हुए थे तभी अजय ने कहा मैंने देखा है होटल के पीछे एक कब्रिस्तान है, अगर टाइम मिला तो वहां जरूर जाएंगे.अगले दिन तड़के सुबह हमें अपने-अपने शहरों के लिए निकलना था इसीलिए रात के समय हम सभी ने सोचा क्यों ना एक साथ कुछ अच्छा समय बिताया जाए.सभी लोग मेरे कमरे में एकत्रित हुए और वहीं खाना-पीना मंगवा लिया. ड्रिंक तो हम सभी ने की लेकिन अजय को कुछ ज्यादा ही नशा हो गया था. अजय ने फिर से वहीं कब्रिस्तान का जिक्र छेड़ दिया. नवीन जो ऐसी जगह जाना या बात करना बिल्कुल पसंद नहीं करता था उसने अजय को चुप हो जाने के लिए कहा लेकिन अजय कहां किसी की सुनने वाला था. अजय चुप नहीं हुआ और गुस्से में आकर नवीन ने उसे कब्रिस्तान में एक घंटे बिताकर आने जैसे शर्त लगा दी. नशे में धुत्त अजय जाने लगा तो मैं भी उसके साथ ही चला गया. ब्रिस्तान के बाहर पहुंचे ही थे कि एक बेहद वृद्ध से दिखने वाले व्यक्ति, अबू चाचा ने हमें रोक दिया. उसने कहा इतनी रात को अंदर जाना खतरनाक है. वैसे भी यह जगह मृत लोगों का घर है. इस समय उन्हें परेशान करना तुम्हें महंगा पड़ सकता है. ना अजय और ना ही मैं ऐसी बातों पर विश्वास करते थे इसीलिए मैंने उन्हें बोला मेरे बहुत करीबी रिश्तेदार की कब्र यहां है, मैं कल वापस लंदन जा रहा हूं इसीलिए एक बार यहां आना चाहता था.अबू चाचा भावुक हो गए और हमें अंदर जाने दिया. अंदर जाते ही मुझे और अजय को ऐसा लगा कि कोई हमारा गला दबा रहा है. हमें सांस आनी बंद होने लगी. जहां तक मेरी नजरें जा रही थीं सिर्फ और सिर्फ अंधेरा था कि अचानक मुझे एक परछाई अपने आसपास घूमती दिखाई देने लगी. यूं तो कब्रिस्तान में प्रवेश करने से ही मुझे अजीब सा महसूस होने लग गया था लेकिन सांस ना आना और सांस लेने पर अजीब सी बदबू का अहसास होना बेहद भयावह हो गया था. अचानक किसी ने मेरे और अजय के पैरों को पकड़ लिया. लेकिन किसने यह हमें समझ नहीं आ रहा था. हम ना तो सांस ले पा रहे थे और ना ही आगे बढ़ पा रहे थे. अचानक एक व्यक्ति दूर से भाग-भाग चिल्लाता आया. वह हमारे पास दौड़कर आया और जमीन पर अपनी लाठी से वार करने लगा. वह किसे मार रहा था हमें नहीं पता लेकिन उसके ऐसा करने से हमारे पैरों की जकड़न जरूर खत्म हुई. अचानक वह हम पर बरस पड़ा कि इतनी रात गए हम यहां क्या कर रहे हैं. उसने बताया यहां कई दुष्ट आत्माएं रहती हैं जो रात के समय सक्रिय हो जाती हैं. उसका रोज उन आत्माओं से सामना होता था इसीलिए अब उन्हें भगाना उसकी आदत बन गया था.हमने उसे बोला कि हम अबू चाचा से पूछकर ही अंदर आए हैं और उन्होंने तो कुछ ऐसा नहीं बताया. उसने कहा कौन अबू चाचा, यहां का गार्ड मैं हूं. उसने बोला आपसे पहले भी बहुत से लोगों ने एक वृद्ध को कब्रिस्तान के आसपास देखने की बात कही है लेकिन मुझे कभी वह नजर नहीं आया. गार्ड के मुंह से यह सब सुनकर हम और ज्यादा देर तक नहीं रुक पाए और सुबह के लगभग 3:30 बजे होटल पहुंचकर हमने चैन की सांस ली.</item>
        <item>सुनने या पढ़ने वाले भले ही इसे एक मनगढ़ंत कहानी मान लें लेकिन वो कहते हैं ना जिस पर बीतती है वही उस दर्द को समझ सकता है. ऐसा ही कुछ मुझ पर भी बीता जिसे मैं आप सभी को सुनाना चाहता हूं. बात आज से लगभग 3 साल पहले की है जब मैं अपने करीबी दोस्त की शादी में शामिल होने उसके गांव गया था. हम दोनों दिल्ली की एक कंपनी में साथ काम करते थे लेकिन उसका परिवार राजस्थान के एक छोटे से गांव से संबंध रखता था. उसके विवाह से जुड़े सभी आयोजन वहीं गांव में ही होने थे इसीलिए उसकी शादी से तीन दिन पहले ही मैं वहां जाने के लिए निकल पड़ा.जयपुर एयरपोर्ट पर उतरने के बाद मैंने उसके गांव पहुंचने के लिए एक टैक्सी की. मेरे दोस्त साहिल का गांव जयपुर से काफी दूर था. ड्राइवर ने पहले ही कहा था कि पूरे 24 घंटे में ही हम उस गांव में पहुंच पाएंगे. सफर लंबा था इसीलिए टैक्सी ड्राइवर से बातें भी शुरू हो गईं. बातें करते-करते उसने गांव-देहातों में फैले भूत-प्रेतों के किस्सों का जिक्र छेड़ दिया. ड्राइवर का कहना था कि जिस गांव में मैं जा रहा हूं वहां तो डायनों का आना बहुत आम है. उसने मुझे एक नहीं ना जाने कितने ही किस्से सुना दिए उस गांव और डायन से जुड़े हुए.अब आप तो जानते ही हैं कि दिल्ली जैसे महानगर में रहने वाले युवा कहां इन आत्माओं और डायनों की बात पर यकीन करते हैं. मेरे जैसे अधिकांश लोगों के लिए यह सब मनोरंजन का एक जरिया हो सकता है इससे ज्यादा कुछ नहीं लेकिन शायद वह आखिरी बार था जब मैंने इन सब काली शक्तियों को बस एक मजाक के रूप में लिया था क्योंकि उसके बाद तो जैसे मैं इन पर ना सिर्फ विश्वास करने लगा बल्कि हर समय इनकी उपस्थिति का अहसास भी करने लगा.ड्राइवर का कहना था कि सुबह आठ बजे तक हम अपनी मंजिल पर पहुंच जाएंगे. रात 10 बजे के आसपास हमने एक ढाबे पर खाना खाया और फिर सफर की थकान की वजह से आंख लग गई. अचानक हमारी गाड़ी खराब हो गई और वो भी ऐसी जगह जहां से कुछ भी मदद मिलना लगभग नामुमकिन था. मुझे समझ नहीं आ रहा था कि क्या किया जाए. सुबह होने का इंतजार भी नहीं कर सकते थे और आसपास कोई ठीक जगह भी नहीं थी. ड्राइवर का कहना था कि 2-3 किलोमीटर पर एक ढाबा है आप वहां पहुंच जाओ मैं गाड़ी ठीक करवाकर आ जाऊंगा. मैंने उसकी बात मान ली और पैदल चलने लगा. बहुत चलना था इसीलिए कानों में इयरफोन लगा लिया और सोचा टाइम पास हो जाएगा.कुछ दूर चलते ही मुझे ऐसा लगा जैसे मेरे साथ कोई चल रहा है. बड़ी तेज महक सी आई और बहुत देर तक अपने साथ किसी और के होने का अहसास हुआ. पहले लगा कि जैसे यह मेरा वहम है लेकिन धीरे-धीरे वो वहम हकीकत या यूं कहें भयानक हकीकत की शक्ल लेने लगा. पहले मुझे केवल अहसास हो रहा था कि कोई मेरे साथ-साथ चल रहा है लेकिन धीरे-धीरे किसी की शारीरिक आकृति मुझसे कुछ कदम दूरी पर दिखाई देने लगी.वह एक सुंदर लड़की थी, उसने मुझसे पूछा इतनी रात को अकेले मैं कहा जा रहा हूं तो मैंने उसे अपनी कहानी बता दी कि कैसे गाड़ी खराब हुई और मैं पैदल चलने के लिए मजबूर हुआ. ैंने भी उससे यही सवाल किया कि वह इतनी रात को यहां क्या कर रही है. उसने मुझे बोला कि वह अकसर इस रास्ते पर आती-जाती है. इससे पहले मैं उससे कुछ और पूछता उसने मुझे बोला कि आपके दोस्त की शादी तो कल है ना आप कैसे पहुंच पाओगे? उसका यह सवाल सुनकर मैं हैरान रह गया कि उसे कैसे पता!! मैंने पूछा आपको मेरे दोस्त की शादी के बारे में कैसे पता तो उसने मुझे बताया कि ऐसे ही. मैं चुप हो गया. उसने अपना नाम कविता बताया था. फिर वह कोई अजीब सा गाना गुनगुनाने लगी और मैं चुपचाप उसके साथ चलता रहा. आगे बढ़ा तो सामने एक बड़ा और घना पेड़ दिखाई दिया. मैं उसकी तस्वीर उतारने लगा तो उस लड़की ने मुझे ऐसा ना करने को बोला. मैंने पूछा क्यों? तो उसने बोला रात के समय तस्वीर नहीं उतारते. मैंने अपना कैमरा अंदर रख लिया. मेरी नजर अचानक मेरी नजर पेड़ से थोड़ी दूर पर खड़ी तीन औरतों पर गई. तीनों औरतें धीरे-धीरे मेरे पास आने लगी. जैसे-जैसे वो पास आती गईं उनका चेहरा नजर आने लगा जो बहुत डरावना था. वह मुझे अपने पास बुलाने लगीं लेकिन कविता ने उनका इशारा देख लिया और मुझे तेज-तेज चलने के लिए बोला. मैं चलने क्या भागने लगा. थोड़ी दूर आते ही वह औरतें गायब हो गईं और मैंने कविता ने पूछा कि वो कौन थीं? उसने बताया कि वह इस गांव में पिछले कई सौ सालों से घूम रही हैं गांव के लोग उन्हें बुरी आत्माएं कहते हैं. आपको उनसे बचाने के लिए ही मैं आपके साथ-साथ आई हूं. मैंने पूछा तुम कैसे बचा सकती हो? उसने फिर कोई जवाब नहीं दिया.हम बहुत दूर निकल आए थे, कविता ने कहा कि ढाबा आने वाला है और रास्ता भी सुरक्षित है, अब मुझे चलना चाहिए. मैंने कहा तुम आगे तक नहीं जाओगी. उसने कहा मेरी मंजिल तो यही है. जाते-जाते उसने मुझे बस एक बात बोली कि हर आत्मा बुरी नहीं होती साहब!</item>
        <item>नए घर में शिफ्ट होते ही मैं और मेरा परिवार कुछ अजीबोगरीब घटनाओं को महसूस करने लगा. किराए का मकान था इसीलिए आस पड़ोस वालों से ज्यादा मेलजोल भी नहीं हो पाया था. कुछ दिन तो सब ठीक रहा लेकिन दिन बीतने के साथ ही वहां कुछ ऐसी घटनाएं होने लगीं जिसे समझ पाना बहुत मुश्किल था.रात के समय वहां कुछ चलती फिरती परछाइयां तो नजर आती ही थीं साथ ही ऐसा भी महसूस होता था जैसे कुछ है जो हमें दिखाई नहीं दे रहा. घर का किराया कम था और जगह भी ठीक थी इसीलिए मेरे परिवार ने इन सब चीजों को नजरअंदाज करना शुरू कर दियालेकिन एक दिन ऐसा हुआ जिसकी कल्पना मैंने या मेरे परिवार ने कभी सपने में भी नहीं की थी. ऐसा कुछ जिसे चाह कर भी अनदेखा नहीं किया जा सकता था. िताजी को किसी काम से घर से बाहर जाना पड़ा और रात को वह घर वापस नहीं लौट पाए. परिणामस्वरूप मुझे और मां को अकेले ही घर में रात गुजारनी पड़ी. रात को अचानक बगल वाले कमरे से कुछ अजीब अजीब सी आवाजें आने लगीं वह कमरा हमारा नहीं था, मकान मालिक के ही कब्जे में था. हमारे मकान मालिक ने उस कमरे में प्रवेश ना करने की चेतावनी भी दी थी इसीलिए कभी उस ओर जाने की सोची भी नहीं. लेकिन अब जब हमें उस कमरे में से किसी के चीखने और फिर अचानक रोने जैसी आवाजें आने लगी तो इन आवाजों से हमारी नींद टूट गई और हम डर के मारे सहम गए. पहले तो लगा जैसे बाहर किसी का झगड़ा हो रहा है लेकिन घड़ी में जब समय देखा तो रात के 2 बज रहे थे. मां और मुझे समझने में देर नहीं लगी कि यह आवाजें उसी कमरे में से आ रही हैं जहां हमारे जाने की मनाही थी. मकान मालिक का कहना था कि उस कमरे में उनका पुराना सामान पड़ा है इसीलिए हम भी वहां जाने में दिलचस्पी नहीं रखते थेपरंतु अब जब वह कमरा हमारे लिए एक पहेली बन गया तो उसे खोलना हमारे लिए जरूरी सा हो गया था. पहले तो सोचा कि सुबह उसे खोलेंगे लेकिन फिर उन आवाजों ने हमें एक रात भी ना रुकने दिया और हम उसे खोलने के लिए तैयार हो गए.डर तो लग रहा था लेकिन यह भी पता था कि अगर अभी ना खोला गया तो इस कमरे की सच्चाई कभी बाहर नहीं आएगी. इसीलिए मैं और मां डरते-डरते उस कमरे की ओर बढ़ने लगे. हमें लगा था कि कमरा खोलने के लिए हमें मशक्कत करनी पड़ेगी लेकिन जैसे ही कमरे के दरवाजे पर हाथ लगाया वह आसानी से खुल गया.उस कमरे के अंदर का माहौल देखकर मैं और मां दोनों डर से कांपने लगे. इतना ही नहीं हम एक-दूसरे से कुछ कह भी नहीं पा रहे थे.कमरा पूरी तरह से लाल रोशनी से घिरा हुआ था और अंदर अजीब सी गंध आ रही थी. हम अंदर की ओर बढ़ने लगे तो वहां पुरानी और टूटी-फूटी पेंटिंग्स पड़ी थीं. जो थीं तो किसी व्यक्ति की लेकिन किसकी यह हमें समझ नहीं आया.कमरे के अंदर हमें एक औरत बैठी दिखाई दी जो हमारे मकान मालिक की बहन थी. एक कोने में बैठकर वो ना जाने किससे बात कर रही थी. हमें उसके आसपास तो क्या पूरे कमरे में उसके अलावा कोई और नहीं दिखाई दिया. जैसे ही हम उसकी ओर बढ़े वह और तेज तेज रोने लगी. वह रोती तो अचानक से कोई उसे जोर से चुप करवाने के लिए डांटने लगता. कौन डांटता कहां से आती आवाजें हमें कुछ नहीं पता चला. बस ऐसा लगा कि कोई जोर का धक्का मारकर बाहर की ओर भागा है.वह कौन था और मकान मालिक की बहन वहां कैसे आई और क्यों आई यह सब सवाल आज भी एक सवाल ही है. मैं और मां दोनों ने उसी समय अपने रिश्तेदार को कॉल किया और वहां से चले जाने का निर्णय किया. अगले दिन पिता जी के घर पहुंचते ही हमने उन्हें सब कुछ बताया और कभी दोबारा वहां ना जाने का निर्णय किया.पर एक सवाल आज भी हमें परेशान करता है कि आखिर वह सच था या सिर्फ हमारा भ्रम.</item>
        <item>कॉलेज ट्रिप पर दोस्तों के साथ जाना सभी नौजवानों को खूब भाता है. मधु और उसके दोस्तों ने भी कुछ ऐसा ही प्लान किया कि वह आने वाले वीकेंड पर अपने दोस्त दीपक के गांव जाएंगे. सभी अपने-अपने घरों से रात 8 बजे एक स्थान पर एकत्रित हुए जहां से उन्होंने अपनी मंजिल की ओर जाना था. शुरुआत हुई कॉलेज के पुरानी यादों को एक बार फिर ताजा करने से और यह सिलसिला पूरी रात चलता गया. कुछ दोस्त सो गए तो कुछ गप्पे मारने में मशगूल.आधी रात होने को आई थी कि अचानक उनकी बस एक सुनसान रास्ते पर जाकर बंद पड़ गई. ड्राइवर हाइवे से ना लाकर गाड़ी को छोटे रास्ते से ले जाना चाह रहा था लेकिन दीपक के अलावा शायद किसी को नहीं पता था कि आसपास के लोग उस रास्ते को मनहूस मानते थे. लेकिन दीपक की तो आंख लग गई थी वह कैसे जान पाता कि ड्राइवर कहा से लेकर जा रहा हैगाड़ी बंद पड़ते ही बस में बैठे कुछ लोग ड्राइवर की मदद करने के लिए नीचे उतर आए. जैसे ही वे नीचे उतरे उन्हें बाहर एक अजीब सी गंध का अहसास हुआ. कहते हैं जब बिना किसी वजह आपको बुरी गंध की अनुभूति होने लगे तो समझ लीजिए कोई बुरी आत्मा आपके आसपास ही है. मधु और उसके दोस्त इस बात से अनजान थे लेकिन अचानक उनकी नजर बस के टायर पर पड़ी जिसपर खून लगा हुआ था. ध्यान से देखा तो पता चला बस के नीचे एक काली बिल्ली आ गई है.गांव का रहने वाली दीपक काली बिल्ली का मरना एक अपशकुन मानता था लेकिन उसके दोस्त इस बात पर हंसने लगे. उन्हें यह सब दकियानूसी लगा. सब बस से नीचे उतर आए थे. मधु की नजर अचानक पेड़ के सामने बैठी एक औरत पर गई. दूर से उसे कुछ दिखाई तो नहीं दिया लेकिन उसे लगा कोई उसे हाथ हिलाकर बुला रहा है. दोस्त आपस में मशगूल थे ऐसे में मधु ने अकेले ही उस औरत के पास कदम बढ़ा दिए. जैसे-जैसे मधु उसके पास जाती जा रही थी वह अजीब गंध और तेज होने लगी. उसने कुछ दूर से उस औरत से पूछा यहां अकेली क्यों बैठी हों? उसने कोई उत्तर नहीं दिया बस लगातार हाथ हिलाती रही. एक बार तो मधु डर गई लेकिन फिर उसने सोचा आत्मा या भूत-प्रेत जैसा कुछ नहीं होता, हो सकता है किसी को वाकई मदद की जरूरत हो. यह सोचते हुए वह उस औरत के पास पहुंच गई. जिसने साधारण से कपड़े पहने हुए थे और बाल अच्छी तरह बांध रखे थे. उसके बाल बहुत लंबे प्रतीत होते थे. लेकिन अचानक मधु की नजर उसके हाथ पर पड़ी जो पूरी तरह जला हुआ था. मधु यह देखकर डर गई. जैसे ही उस महिला ने उसे कुछ बोलना चाहा मधु डर के मारे कांपने लगी. देखने में तो वह औरत थी लेकिन उसकी आवाज बहुत भयानक थी. ऐसी की सुनते ही आपके शरीर में सिरहन पैदा हो जाए. वह डर गई और वापिस बस के पास भागने के लिए कदम बढ़ाने लगी लेकिन उसके पैरों ने तो जैसे हिलने से भी मना कर दिया था. वह कांपने लगी. उस औरत ने बोला मुझे साथ ले चलो यहां नहीं रहना. मधु और ज्यादा डर गई. दोस्तों को आवाज लगाना चाहती थी पर नहीं लगा पाई. अचानक उसे आवाज सुनाई दी मधु चलो बस ठीक हो गई है. उसने पूरी जान से भागने की कोशिश की लेकिन उसके बाल उस औरत ने पकड़ लिए. उसने फिर भी हिम्मत नहीं हारी वह भागने लगी. शायद इस खींचतान में उसके कुछ बाल उस औरत के हाथ में रह गए थे. उसने ड्राइवर को जल्द से जल्द वहां से भागने को कहा. वह चीखने लगी. उसके दोस्तों ने जब यह बात सुनी तो किसी ने उसका विश्वास नहीं किया.लेकिन पता नहीं क्यों उसे वह औरत अब हर जगह दिखाई देती है. वह जहां भी जाती है वह औरत साये की तरह साथ रहती है. मधु डरती है पर जानती है कि कोई भी उसका विश्वास नहीं करेगा.</item>
        <item>बहुत पुराने समय की बात हैं।  वैसे ये कहानी सिर्फ झूठी और बिश्वास करने लायक नहीं हैं ये तो सिर्फ गाँव देहातों में ही सुनी सुनाई जाती हैं।  एक बार की बात हैं किसी गांव में एक लड़के के पिता का देहान्त हो गया।  घर में काफी रोना धोना हुआ।  आस पास के पड़ोसी और घर वाले उस लड़के के पिता को कफ़न में बांध कर उसे शमशान घाट ले गए।  शमशान घाट पहुच कर लाश को नदी के किनारे रख दिए।
गाँव वालों ने जिस आदमी को चिता की लकड़ी लाने के लिए कहा था वो आदमी चिता की लकड़ी ले कर शमशान घाट नहीं पंहुचा था।  जिस कारण गाँव वाले और लड़के के घर वाले बहुत परेशान हुए।  और सभी ने निर्णय लिया की चलो हम लोग गाँव वापस जा कर चिता की लकड़ी ले कर आते हैं। पर समस्या ये थी की अगर सभी लोग वापस गाँव चले जाते हैं तो फिर इस लाश की रखवाली कौन करेगा।  इसलिए गांव वालो ने फैसला किया की क्यों न इसके बेटे को ही अपने पिता के शव की रखवाली के लिए यही छोड़ देते हैं और हमलोग गाँव वापस चले जाते हैं और चिता की लकड़ी ले कर आते हैं। उसके बेटे को बोल दिया गया की तुम यही रुको और रुक कर अपने पिता के शव की देख भाल करो हम लोग गांव जाते हैं और चिता की लकड़ी ले कर वापस आतेहैं  हैं।  वो लड़का राजी हो गया और वो अपने पिता ले लाश के पास बैठ कर शव की रखवाली करने लगा। गाँव वाले वापस गाँव चले गए। अब लाश के पास सिर्फ वो लड़का ही था जो शव की रखवाली कर रहा था। सामने नदी बाह रही थी और वो नदी के किनारे अपने पिता के लाश के पास था। कुछ देर बीत जाने के बाद उस नदी में एक लाश बहते हुए आ रही थी।  जब वो लाश बहते-बहते नजदीक से पार होने ही वाली थी की उस लाश ने आवाज लगाई और कहा की " अये लेटा तू यहाँ क्यों लेटा"। तो उस लड़के के पिता जो मर चुके थे उस ने आवाज़ लगाई "मैं लम्बी बीमारी से आज सुबह मर गया इसलिए यहाँ लेटा"। फिर उसने आवाज़ लगाई अये तैरता तु क्यों तैरा। तो तैरता हुआ लाश बोला। "मुझे साँप ने काटा इसलिए सभी ने मुझे नदी में छोड़ा इसलिए तैरा"। फिर वो तैरता हुआ लाश ने आवाज़ लगाई। अये लेटा ये जो तेरे सामने लड़का बैठा हैं कौन हैं? तो लेटे हुए लाश ने आवाज़ दी ये जो लड़का बैठा हैं मेरा बेटा हैं। फिर तैरते हुए लाश ने कहा ये तो जिन्दा हैं। तू इसे मार क्यों नहीं दे रहा हैं।  तो लेते हुए लाश ने कहा ये मेरा बेटा हैं इसलिए नहीं मार रहा हूँ। तो तैरते हुए लाश ने कहा मर जाने के बाद कौन सा रिस्ता? मरने के बाद सब कुछ ख़त्म हो जाता हैं। तू इसे मार दो. उन दोनों लाशों की बाते वो लड़का सुन रहा था। जैसे ही उसका मारा हुआ पिता का लाश उठा, वो लड़का तुरन्त खड़ा हो कर भागने लगा।  और मारा हुआ लाश उसे दौराने लगा।  दौड़ते-दौड़ते वो लड़का खेत में पंहुचा जहा पर सरसों का पौधा लगा हुआ था। वो लड़का आव देखा न ताव सरसों के खेत में दौड़ने लगा और वो लाश  पीछे पीछे  लड़के को दौड़ाती रही। वो लड़का भगा-भगा गाँव पहुच गया।  गाँव वालों ने जब देखा की वो लड़का हफ्ता हफ्ता यहाँ आया हैं तो गाँव के लोगो ने उस से कहा "हम लोगों ने तो तुम्हे लाश की रखवाली करने के लिए शमशान घाट में छोड़ा था। तू यहाँ क्यों आया"। तो उस लड़के ने अपनी आप बीती गाँव वालों को बताई। गाँव वाले गुस्सा हो गए और कहने लगे की कही मारा घोडा भी घास खाता हैं तू जरूर डर कर भागा होगा. तो उस लड़के ने जवाब दिया ये सच हैं। पिता जी का लाश जग कर खड़ा हो गया और मुझे दौराने लगा मैं भागते-भागते सरसो के खेत में कूदते फनते गाँव पहुच गया। गाँव वाले बोले चलो शमशान घाट चलते हैं।  और गाँव वाले उस लड़के को लेकर शमशान घाट चले आये। सभी ने देखा जहाँ पे लाश को छोड़ कर गाँव वाले गए थे लाश वही पर थी। फिर गाँव वाले उस लड़के को डांटने लगे। वो लड़का डर से बोल रहा था।  "वो सच बोल रहा हैं" गाँव वाले जब उस लाश का कफ़न हटा कर देखे तो तंग रह गए। उस लाश के पैर में सरसों का फूल लगा हुआ था।  अब सभी को यकीन हो चूका था की लाश जरूर इस लड़के को दौड़ाया होगा। जिस कारण ये लाश भी सरसों के खेत में दौड़ी होगी और वही से ये सरसों का फूल इस लाश  पैर में लग गई होगी। सभी गाँव वालों ने ज्यल्दी बाजी में तुरंत चिता की लकड़ी इक्कठा किये और उस लाश को जला दिए। </item>
    </string-array>
</resources>