<?xml version="1.0" encoding="utf-8"?>
<resources>
    <string-array name="Story_title_deadlover">
        <item>जिन्न बना मंगेतर</item>
        <item>पहली बीबी का भूत </item>
        <item>किया भूत से प्यार </item>
        <item>निर्जला का प्यार </item>
    </string-array>
    <string-array name="Stroy_full_dealdlover">
        <item>आशपुरा विस्तार में रहने वाली धरा शर्मा की अभी नयी-नयी शादी हुई थी। शादी के २-४ दिन बाद ही पति दिलीप को ऑफिस के काम से एक हफ्ते के लिए दुबई जाना पड़ा। धरा अपने अनुभव के बारे में बताती हैं कि एक रात जब वह अपने कमरे में अकेली सोयी हुई थीं तभी अचानक उनका टीवी चलना शुरू हो गया, जिससे वह चौंक गयी। उन्होने तुरंत उठ कर टीवी बंद कर दिया। और फिर से सोने की कोशिश करने लगी। थोड़ी देर बाद उन्हे महसूस हुआ कि उनकी बगल में बिस्तर पर कोई लेटा हुआ है। टीवी की अपने आप चलना और फिर किसी की मौजूदगी का एहसास होना घर में अकेली लेटी महिला को डरा देने के लिए काफी था। धरा जिस करवट लेटी थीं उसी करवट लेटी रहीं। उन्हें समझ नहीं आ रहा था कि करें तो क्या करें। खुद को समझाने के लिए उन्होंने सोचा कि शायद ये उनका वहम होगा। लकिन थोड़ी देर बाद उन्हें फिर से वही अनुभव हुआ कि जैसे बिस्तर का गद्दा दब रहा हो, और बगल में लेट कर कोई करवट बदल रहा हो। स एहसास से धरा के तो रोंगटे खड़े हो गए। वह समझ नहीं पा रही थीं की यह सब हो क्या रहा है। बहुत हिम्मत जुटा कर वो बिस्तर से उठीं और पीछे पलट कर देखा…. वहाँ कोई नहीं था लेकिन जब उनकी नज़र गद्दे पर पड़ी, तो धरा का दिल दहल गया। गद्दा नीचे की और दबा हुआ था। और ऐसा दिख रहा था जैसे उस पर कोई इंसान लेटा हुआ है। अब वह चिल्लाना चाहती थीं पर खौफ और डर के मारे उनके हलक से आवाज़ तक नहीं निकली। दिल की धड़कन बहुत तेज़ हो चली थी…घबराहट में धरा ने तकिया उठा कर उस जगह पर फेंका जहां गद्दा दबा हुआ था।ऐसा करते ही बिजली की तेज़ी से गद्दा ऊपर आ कर ठीक हो गया। और धरा को ऐसा भास हुआ कि वहाँ से कोई परछाई तेज़ी से उठ खड़ी हुई हों । इसके बाद करीब 30 मिनट तक कोई हलचल नहीं हुई तब धरा में थोड़ी-बहुत हिम्मत बंधी और उसने पास पड़े मोबाइल से बगल के कमरे में सो रही अपनी सासू माँ को फ़ोन किया। उनकी सांस तुरत दौड़ कर धरा के कमरे में आ गयी। और पूछने लगी की क्या हुआ? अभी धरा कुछ बोले उसके पहले उसे फिर से ऐसा कुछ दिख गया जिसे देख कर उसके होश उड़ गए।धरा नें देखा की उसकी सासू माँ के पीछे एक जवान औरत की धुंधली परछाई खड़ी थी उसकी आँखों की जगह काले गहरे गड्ढे थे। और उसका कद करीब-करीब कमरे की छत जितना ऊंचा था। यह भयानक नज़ारा देख कर धरा वहीं बेहोश हो गयी। और उसी रात उन्हे अस्पताल में दाखिल करना पड़ा। धरा नें देखा की उसकी सासू माँ के पीछे एक जवान औरत की धुंधली परछाई खड़ी थी उसकी आँखों की जगह काले गहरे गड्ढे थे। और उसका कद करीब-करीब कमरे की छत जितना ऊंचा था। यह भयानक नज़ारा देख कर धरा वहीं बेहोश हो गयी। और उसी रात उन्हे अस्पताल में दाखिल करना पड़ा। धरा के पति दिलीप की पहले भी एक शादी हो चुकी थी। और उसके ऊपर दहेज़ की लालच में पहली पत्नी को ज़हर देकर मारने का मुक़दमा भी चल रहा था। बदनामी के कारण दिलीप अपनी माँ के साथ एक नए घर में आकर रहने लगा था जबकि उसके पिता अभी भी पुराने घर की देखभाल कर रहे थे। धरा के परिवार वालों को शादी से पहले ये बात पता नहीं चल पायी लेकिन  इस भुतहा घटना के बाद जब धरा ने दिलीप को आपबीती सुनाई तो उसने पहली पत्नी का राज खोला। हालंकि उसका कहना था की पत्नी को उसने ज़हर नहीं दिया था, बल्कि उसने खुद ही ज़हर खाकर जान दी थी। अदालत में अभी भी ये मामला लटका हुआ है।</item>
        <item>मित्रो मेरा नाम रहमान है और मै उत्तर प्रदेश का रहने वाला हु | आज मै आपको मेरे मित्र के साथ घटी एक सच्ची घटना पेश करने जा रहा हु | मेरे मित्र का नाम वसीम है और हम बचपन से ही बहुत अच्छे दोस्त है और हमारी हर एक बात एक दुसरे से शेयर करते है | हम जब कॉलेज में आये थे तब उसकी सगाई हो गयी थी | वो उसकी मंगेतर से, जिसका नाम रेशमा था , से बहुत प्यार करता था और वो दोनों रात भर मोबाइल पर बाते करते रहते है | एक दिन की बात है उसने मुझे बताया कि वो उसकी मंगेतर से रात को बात कर रहा था |वसीम ने उसकी मंगेतर को मिलने के लिए बोला तो उसकी मंगेतर बदली हुई आवाज में बोली तू ज्यादा मत बोल वरना तेरको वही दफन कर दूंगी | वसीम एक बार तो ये सुनकर चौंक गया और फिर सोचा वो शायद मजाक कर रही होंगी | फिर वसीम भी उसको मजाक में बोला क्या कर लेगी तू मेरा, देखते है तो वो फिर बोली आज रात देख तेरे साथ क्या होता है | यह कहकर उसने मोबाइल रख दिया | अगली सुबह जब वसीम मुझसे मिला तो वो अपनी आप बीती बताने लगा | उसने मुझे रात को फ़ोन वाली बात बताई और उस रात उसके साथ जो हुआ वो बताया | उसने बताया कि रात को 2 -3 बजे के आस पास अचानक उसकी नींद खुली और उसके सामने एक सफ़ेद लम्बी दाढी वाला आदमी बैठा था | वो बोलने लगा ले आ गया मै अब देख तेरे साथ क्या होता है | उसने वसीम के गले को पकड़ लिया उपर मेरी साँसे रुक गयी | वसीम ने उसी वक्त अल्लाह का नाम लेते हुए नमाज पढना शुरू कर दिया और वो उसके सामने से गायब हो गया | मुझे उसकी बात सुनकर बड़ा अचम्भा हुआ कि ऐसे कैसे हो सकता है | उसके अगले दिन वसीम ने फिर अपनी मंगेतर से मोबाइल पर बात की और बोला कल रात तुम मुझे क्या अनाब शनाब बोल रही थी | उसकी मंगेतर ने कहा ऐसा कैसे हो सकता है जबकि कल तो मैंने फोन ही नहीं किया था | ये सुनकर वसीम के रौंगटे खड़े हो गए और उसने तुरंत फ़ोन काट दिया | उसी वक्त वसीम ने मुझे फ़ोन किया कि उसकी मंगेतर की तबीयत ख़राब है और कल उसके घर पर चलना है | अगले दिन हम दोनों तैयार होकर वसीम की मगेतर के घर गए | वहा हमने दरवाज़ा खटखटाया तो उसकी मगेतर सामने खडी थी और बदली हुई आदमी की आवाज़ में बोली तू फिर आ गया ना , तूने अगर अंदर कदम रखा तो यही पर तेरा जनाज़ा निकाल दूँगा | वसीम बोला कि ये क्या बोल रही है तू | वसीम आगे था और जैसे ही उसने घर में कदम रखा उसकी मंगेतर ने दीवार पर टंगी तस्वीर उतारकर वसीम के सर पर दे मारी | उसके सर से खून बहने लग गया | वसीम के ससुर और सालो ने उसकी मंगेतर को पकडकर बिठाया | फिर उसके सालो ने वसीम के सर पर पट्टी बांधी | रेशमा के दादाजी ने बताया कि रेशमा को जिन्न का साया लग गया है | इस पर वसीम के ससुर ने उन्हें अपना मुह बंद रखने को कहा | थोड़ी देर रुककर हम वहा से सीधे अस्पताल जाकर ढंग से पट्टी करवाई | उसके अगले ही दिन मुझे वसीम का फ़ोन आया कि रेशमा की तबीयत बहुत खराब है और वो अस्पताल में भर्ती है | वसीम ने बाइक निकाली और हम दोनों जल्दी अस्पताल पहुचे | वहा पर पहुचते ही हमने डॉक्टर से रेशमा की हालत पहुची तो उसने बताया कि उसकी हालत बहुत नाजुक है कोई असली बीमारी का पता नहीं चल पा रहा है और उसके घर वालो को डॉक्टर ने रेशमा को घर ले जाने को कहा | सभी हैरान थे कि ऐसी क्या बीमारी है जिसका इलाज डॉक्टर के पास भी नहीं है | फिर उसके घर वाले रेशमा को घर ले आये | रेशमा ने वसीम को बुलाया और कहा कि मै अब ज्यादा दिन जिन्दा नहीं रह पाउंगी और तुम किसी अच्छी लडकी से शादी क्र लेना | ये सुनकर वसीम की आँखों में आसू आ गये और बोलने लगा कि मै तुम्हे मरने नहीं दूँगा | फिर रेशमा के दादाजी ने उसको पास ही के पीर बाबा के पास ले जाने को कहा | हम उसको पीर बाबा के पास ले गए और पीर बाबा ने बताया कि इसको एक बुरे जिन्न ने जकड़ लिया है जिसकी वजह से वो इसके शरीर को नुकसान पंहुचा रहा है अब बहुत देर हो गयी है | पीर बाबा ने बताया कि इसका एक ही इलाज है यहा से 80 किमी दूर एक दरगाह है वहा इसका इलाज हो सकता है | और बाबा ने बताया कि इसके साथ वही इन्सान जाएगा जिसे वो सबसे ज्यादा चाहती है | वसीम ने कहा कि मै चला जाऊँगा ,मुझे बाइक भी चलाने आती है | रात के तीन बजे वसीम और रेशमा दोनों बाइक पर निकल पड़े | लेकिन आधे घंटे बाद किसी का फ़ोन आया कि वसीम और रेशमा दोनों एक्सीडेंट में मारे गए | </item>
        <item>एक बार मेरे अंकल अपने कुछ दोस्तों के साथ अपनी गाड़ी से पटना से रांची जा रहे थे. रात का करीब एक बजा होगा, उनकी गाड़ी में खूब गाना बजाना हो रहा था. सब लोग बहुत मस्ती कर रहे थे कि अचानक अंकल ने गाड़ी रोक दी. गाड़ी रुकने से उनके सारे दोस्त उन पर चिल्लाने लगे कि गाड़ी क्यों रोक दी? तब अंकल ने बाहर की तरफ इशारा किया और कहा की वो देखो बाहर एक लड़की अकेली खड़ी है. उनके सारे दोस्त आंखे फाड़ – फाड़ कर ऐसे देखे जा रहे थे मानों आज तक कभी इतनी सुंदर लड़की नहीं देखी हो अचानक अंकल की आवाज ने दोस्तों के ध्यान को तोड़ा. अंकल ने कहा कि इतनी रात को ये लड़की यहां क्या कर रही है, रुको मैं पूछ कर आता हूं. तब उनके एक दोस्त ने कहा कि नहीं यार मत जा, इतनी सुनसान जगह पर ये लड़की अकेली यहां है. मुझे कुछ ठीक नहीं लग रहा हैं. पहले तो अंकल कुछ गंभीर हुए, फिर अचानक हंसते हुए कहने लगे कि तुम को क्या लगता है, ये कोई भूत हैं? उसने कहा हो सकता हैं. इस पर अंकल उस को डाटने लगे की इतने पढ़े लिखे होने के बावजूद भी तुम ये सब बातें करते हो.फिर गाड़ी से उतर कर उसके पास गए और पूछा कि कोई परेशानी है क्या? लेकिन वो कुछ नहीं बोली और बस चुपचाप चलती जा रही थी. जब अंकल ने दो-चार बार पूछा तब उसने कहा कि मेरे परिवार वाले मुझे यहां सुनसान सड़क पर छोड़ कर चले गए हैं. ये बात अंकल को थोड़ी अजीब लगी लेकिन उन्होंने उनसे कुछ पूछा नहीं फिर लड़की ने नेन उनसे कहा कि क्या आप मुझे मेरे घर तक छोड़ देगें? अंकल ने कहा कि क्यों नहीं. फिर वो लड़की उनकी गाड़ी में आ कर बैठ गई. उसके बैठते ही पूरी गाड़ी में एक अजीब सी खुशबू फैल गई जिससे सब मंत्र-मुग्घ हो गए .बीच रास्ते में अचानक उस लड़की ने कहा की बस मुझे यहीं उतार दीजिए मेरा घर आ गया है. पर अंकल को कोई घर नहीं दिख रहा था. जब तक वो कुछ पूछते तब तक तो वो जा चुकी थी. फिर अंकल ने भी गाड़ी स्टार्ट की और वहां से चले गए. घर पहुंच कर सब अपने अपने जीवन में व्यस्त हो गए, लेकिन अंकल उसका चेहरा नहीं भुला पा रहे थे. उन्हें उस लड़की के प्रति प्रेम का अहसास होने लगा था. धीरे-धीरे वक्त बितता गया फिर अचानक एक दिन अंकल उस लड़की को अपने घर के पास देखकर चौंक गए. उसे अपनी तरफ आता देख वो समझ गए कि वो उनसे ही मिलने आ रही है. पता नहीं क्यों उसको देखते ही उनकी सोचने समझने की शक्ति चली जाती थी और वह बस उसे देखते ही रहते थे. उससे मिलने का सिलसिला बहुत दिन तक चलता रहा.फिर एक दिन जब वो सुबह-सुबह पेपर पढ़ रहे थे तब अचानक उनकी नजर उस पेज पर पड़ी जिस पर उस लड़की की फोटो छपी थी. जिससे वो लगातार कई दिनों से मिल रहे थे. लेकिन जब उस फोटो के नीचे लिखे लाइनों को उन्होंने पढ़ा तो वो चौंक गए. उसमें उसके मृत्यु दिवस पर उसे श्रद्धांजली दी गई थी. उस दिन के बाद से आज तक वो फिर उनसे नहीं मिली.</item>
        <item>गुजरात के एक छोटे कस्बे में निर्जला की दास्तां बहुत प्रचलित है. आज की पीढ़ी जहां प्यार का मतलब सिर्फ हासिल करने से ही लेती है, वहीं निर्जला ने एक ऐसे प्यार के मिसाल पेश की जिसे वह इस जन्म में तो क्या कभी किसी जन्म में हासिल नहीं कर पाएगी.निर्जला बहुत छोटी थी जब उसके पड़ोस में सुनील अपने परिवार के साथ रहने आया था. सुनील के पिता एक धनी व्यापारी थे इसीलिए वह गांव के अन्य लोगों के साथ ज्यादा मेलजोल नहीं रखते थे. लेकिन फिर भी सुनील और निर्जला में दोस्ती हो गई. निर्जला की उम्र रही होगी कुछ 10 वर्ष और सुनील भी इसी के आसपास होगा. दोनों में दोस्ती हुई और साथ खेलना और बाते करना भी शुरू हो गया. देखते-देखते दोनों की उम्र बढ़ती गई और इसी बीच निर्जला के परिवार वाले उसके विवाह की योजना बनाने लगे. जब निर्जला को पता चला कि उसके परिवार वाले उसके लिए लड़का तलाश रहे हैं तो उसे सुनील के प्रति अपने प्रेम का अहसास हुआनिर्जला ने यह बात अपने दोस्त सुनील को बता दी, उसे लगा शायद सुनील भी उसे पसंद करता है और जब उसे विवाह की सूचना मिलेगी तो वह अपने प्यार का इजहार कर देगा. लेकिन हुआ इससे बिल्कुल उलटा. जब सुनील को पता चला कि निर्जला का विवाह होने वाला है तो वह खुश होने लगा. उसे तो जैसे यह एक खुशखबरी लगी. वह हंसने लगा. बातों-बातों में निर्जला ने उसे कहा कि अगर मैं बोलू, मुझे तुझसे शादी करनी है तो? यह सुनते ही सुनील बोल पड़ा, ऐसा सोचियो भी मत, तेरा तो पता नहीं लेकिन मेरे परिवार वाले कभी इस बात के लिए तैयार नहीं होंगे, वैसे भी तू बस दोस्त है. शादी करने के लिए परिवारों में समानता होना बहुत जरूरी है. तुम्हारे और मेरे परिवार में बहुत अंतर है.सुनील के मुंह से यह शब्द सुनते ही निर्जला तो जैसे स्तब्ध रह गई. उसे यकीन ही नहीं हुआ कि जिस सुनील से वह इतना प्यार करती है वह उसे ऐसे शब्द बोल रहा है.इस दिन के बाद निर्जला उससे कभी नहीं मिली. कुछ दिनों बाद सुनील भी अपने परिवार के साथ किसी अन्य जगह चला गया. निर्जला खुद को किसी से भी विवाह करने के लिए तैयार नहीं कर पा रही थी. उसने अपने माता-पिता को कह दिया वह किसी से विवाह नहीं करेगी. दिल में सुनील के आने की झूठी उम्मीद लिए वह अपना समय गुजारती रही. उसे लगता था कि एक ना एक दिन सुनील उसे लेने वापिस जरूर आएगा. लेकिन समय बीतता गया पर सुनील क्या उसकी कोई खबर तक नहीं आई. निर्जला की विवाह ना करने जैसी जिद्द के आगे उसके माता-पिता भे घुटने टेक चुके थे. वह बंजारों की तरह इधर-उधर, हर उस जगह घूमती, घंटों बिताती जहां पहले सुनील और वह बैठा करते थे. निर्जला के माता-पिता का देहांत हो गया, इसके बाद तो जैसे उसकी दुनियां समाप्त हो गई. उसके पास सुनील की यादों के अलावा कुछ नहीं बचा था. जो इस दुनियां में आया है उसे एक दिन तो वापिस जाना ही है. बस निर्जला का भी वो दिन आ गया. उसने उसी जगह प्राण त्यागे जिस जगह सुनील उसे छोड़कर गया था.लेकिन उसने सिर्फ शरीर छोड़ा था क्योंकि गांव वालों ने कई बार उसके साये को वहीं बैठे देखा है. इंतजार करते देखा है. रातभर इधर-उधर भटकते और रोते हुए देखा है. उसके घर में से सिसकियों की आवाजें आज भी सुनाई देती हैं.</item>
        <item></item>
    </string-array>

</resources>
